'කිරිබත්ගොඩ පොළේ හොර මුදලාලිලා ගැන ඇමැති මර්වින්ට කියන්න' නෝමන් පළිහවඩන කිරිබත්ගොඩ සතිපතා පොළේ කාබයිඩ් මිශ්‍ර පලතුරු අලවිකරණ වෙළෙඳුන් සහ හොරට බඩු කිරන වෙළෙඳුන් පිළිබඳව පැමිණිලි නොපමාව තමාට දැනුම්දීමට සලසන ලෙස මහජන සම්බන්ධතා ඇමැති මර්වින් සිල්වා මහතා එම පොළට පැමිණෙන මහජනතාවගෙන් ඉල්ලා සිටියි. දැනටමත් මේ පිළිබඳව පැමිණිල්ලක්‌ ලැබී ඇති අතර ඒ ගැන තවදුරටත් විමර්ශනය කරන බව මහජන සම්බන්ධතා ඇමැතිවරයා පැවසීය. පසුගිය ඉරු දිනක කිරිබත්ගොඩ සතිපතා පොළේ පලතුරු විකුණූ වෙළෙන්ඳෙකුගෙන් අඹ මිලට ගත් පුද්ගලයන් ඒවා කෑමට යද්දී අඹ ගෙඩිය කාබයිඩ් වලින් ඉදවා තිබූ බව වැටහීම නිසා ඔහු ඒ ගැන ඇමතිවරයාට පැමිණිලි කර ඇති බව පැවසේ.
