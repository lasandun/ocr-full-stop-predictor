ත්‍රිකුණාමල නගරාධිපතිට එරෙහිව කම්කරු පිරිසක්‌ උද්ඝෝෂණයක පැය 8 ක්‌ වැඩකරන්න කිව්වා. ඒකයි ඔය උද්ඝෝෂණය නගරාධිපති ත්‍රිකුණාමලය - සමන් මල්ලවආරච්චි ත්‍රිකුණාමලය නගර සභාවේ කම්කරුවන් පිරිසක්‌ එහි නගරාධිපතිවරයාට එරෙහිව උද්ඝෝෂණ ව්‍යාපාරයක්‌ ඉකුත් 10 වැනි දින පෙරවරුවේ නගර සභා වැඩ අංශය ඉදිරිපිට දී සංවිධානය කර තිබිණි. එහිදී උද්ඝෝෂකයන් පවසන ලද්දේ නව නගරාධිපතිවරයා තමන්ට නිසි අයුරින් නොසලකන බවත් ඔහු සැමවිටම අසභ්‍ය වචන වලින් බැණ වදින බවත්ය. උද්ඝෝෂණයට කම්කරුවන් 50 ක්‌ පමණ සහභාගි වී සිටි අතර නගරාධිපතිට එරෙහිව සටන් පුවරු ප්‍රදර්ශනය කර තිබුණි. මෙම කම්කරුවන් වැඩි දුරටත් පවසන්නේ නගරාධිපතිවරයා ඉවත් විය යුතු බවයි. මේ සම්බන්ධව නගරාධිපති කේ. සෙල්වරාජා මහතා අප සමඟ මෙසේ පැවැසීය. යුද්ධයෙන් පස්‌සේ නගරය සීග්‍රයෙන් සංවර්ධනය වෙමින් පවතිනවා. ගොඩක්‌ සංචාරකයන් එනවා. ඒ නිසා නගරය පිරිසිදුව තබාගන්න ඕන. නමුත් මේ කම්කරුවන් පුරුදු වෙලා තිබෙන්නේ උදේ 7.00 ට වැඩට ඇවිත් දවල් 12.00 ට යන්නයි. නගරයේ බදු ගෙවන අයට අපි සේවය ලබා දෙන්න ඕන. පැය 08 ක්‌ වැඩ කරන්න කියලා මම කිව්වා, ඒවට තමයි මේ උද්ඝෝෂණ කරන්නේ. අපි ලක්‍ෂ 80 ක්‌ විතර පඩි ගෙවන්න වැය කරනවා. ඒ නිසා මේ අය වැඩ කරන්න ඕනෑ. අද නගරයේ කාණුවල ජරාව ඒවා පිරිසිදු කරන්න ඕන. පසුගිය කාලයේ නගර සභාව මේ කම්කරුවන්ට අතිකාල දීමනා වශයෙන් ලක්‍ෂ 7 1/2 ක්‌ වැඩි පුර ගෙවලා තිබෙනවා. ඒවා නැවත අයකර ගන්නවා. ටික ටික ඒවා අයකරන කොට තමයි මේ. උද්ඝෝෂණ ඇති කරන්නේ. මම පහළ පන්තියෙන් නගරාධිපති වුණු අයෙක්‌. පටු දේශපාලකයන් නැවත, ජාතිවාදය වපුරලා නගරය අරාජික කරන්න තමයි මේවා සංවිධානය කරන්නේ.
