උතුරේ ඉඩම්වලට හිමිකම් කියන පිරිස්‌ හිමිකම් අයෑදුම්පතක්‌ ඉදිරිපත් කරන්න ඕන ප්‍රියදර්ශන ලියනගේ උතුරු පළාතේ ඉඩම්වලට අයිතිවාසිකම් කියන මුල් පදිංචිකරුවන් සියලුම දෙනා ප්‍රාදේශීය ලේකම් කාර්යාල වලින් රජය විසින් නිකුත් කර ඇති හිමිකම් ඉල්ලීමේ අයෑදුම් පත්‍රයක්‌ ලබාගෙන එය සම්පූර්ණ කර ඉදිරි මාස දෙක ඇතුළත නැවත රජයට භාරදිය යුතුයෑයි ඉඩම් හා ඉඩම් සංවර්ධන අමාත්‍ය ජනක බණ්‌ඩාර තෙන්නකෝන් මහතා ඊයේ (10 දා) 'දිවයින' ට පැවැසීය. උතුරේ ඉඩම් වල පදිංචිව සිටින සියලුම දෙනාත් විදේශ ගතව සිටින සියලුම දෙනාත් - ප්‍රභාකරන්ගේ ත්‍රස්‌තවාදි ක්‍රියා ඉවසාගත නොහැකිව උතුරේ සිට දකුණට පලා ආ සිංහල දෙමළ මුස්‌ලිම් සියලුම දෙනාත් මෙම ඉල්ලීම කළ යුතුවේ. වැඩිදුරටත් කරුණු දැක්‌වූ ඇමැතිවරයා ප්‍රාදේශීය ලේකම් කාර්යාල වෙත හිමිකම් ඉල්ලීමේ අයෑදුම් පත්‍රයක්‌ පුරවා ලබාදී නීත්‍යානුකූල අන්දමින් අයිති වාසිකම් ඉදිරිපත් නොකරන කිසිම පුද්ගලයෙකුට උතුරේ ඉඩම් වල අයිතිය ලබා නොදෙන බව පැවැසීය. විදේශගතව සිටින ශ්‍රී ලාංකිකයන්ට ඉඩම් කොමසාරිස්‌ ජනරාල් දෙපාර්තමේන්තුවේ http://www.landcommdept.gov.lk/ වෙබ් අඩවියෙන් හිමිකම් ඉල්ලීමේ අයෑදුම් පත්‍රය ලබාගත හැකි බව සඳහන් කළ ඇමැතිවරයා අයෑදුම්පත් ලැබීමෙන් අනතුරුව ඒවා පරීක්‍ෂාකර බලා උතුරේ ඉඩම්වල අයිතිය මුල් පදිංචිකරුවන්ට ලබා දෙන බවද පැවැසීය.
