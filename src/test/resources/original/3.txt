පසුගිය මාස හයට ශ්‍රී ලංකා ටෙලිකොම් බිලියන 2.44 ක්‌ ලාභ ලබයි 77% ක වර්ධනයක්‌.· ශ්‍රී ලංකා ටෙලිකොම් ආයතනය 2011 ජුනි 30 දායින් අවසන්වූ මුල් හය මාසය තුළ ශක්‌තිමත් මූල්‍ය තත්ත්වයක පිහිටා 51% ක ලාභයක්‌ ලබා ඇත. එම කාලසීමාවේදී ආයතනය ලැබූ ශුද්ධ ලාභය බිලියන 2.44 කි. එය ගත වූ වර්ෂයට වඩා 77% කින් වැඩි වීමකි. ටෙලිකොම් සමූහ ව්‍යාපාරය එම මාස 06 තුළ සැලකිය යුතු වර්ධනයක්‌ පෙන්නුම් කරමින් රුපියල් බිලියන 24.85 ක ආදායමක්‌ වාර්තා කර ඇත. මේ අතර ටෙලිකොම් සමූහ ව්‍යාපාරයේ ආදායම් බදු ගෙවීමට පෙර රුපියල් බිලියන 2.35 ක ලාභයක්‌ ලබා ඇති අතර එය කලින් වර්ෂයට වඩා 70% ක්‌ වැඩි වේ. එහි ශුද්ධ ලාභය රු. බිලියන 1.76 ක්‌ එනම් 106% කින් වැඩි වී ඇති බවද වාර්තාවේ.
