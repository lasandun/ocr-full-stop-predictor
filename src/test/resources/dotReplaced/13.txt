කොරියන් භාෂා විභාග ඉල්ලූම්පත් අදත් ගන්න පුළුවන් ශිරාන් රණසිංහ කොරියන් භාෂා ප්‍රවීණතා විභාගය සඳහා නිකුත් කරන විභාග ඉල්ලුම්පත්‍ර අවශ්‍ය තරම් තිබෙන නිසා අවශ්‍ය අයට අදත් (11 වැනිදා) රට පුරා පිහිටි ස්‌ථාන විසිඅටේදී ඉල්ලුම්පත් ලබාගත හැකි යෑයි ශ්‍රී ලංකා විදේශ සේවා නියුක්‌ති කාර්යාංශ සභාපති නීතිඥ කිංස්‌ලි රණවක මහතා "දිවයින" ට පැවසීය ඇතැම් අය දකුණු කොරියාවට යැමට ලබාදෙන වීසා ලෙස සලකා අනවශ්‍ය ලෙස කලබල කරමින් කටයුතු කළ ද විභාග ඉල්ලුම්පත්‍ර ඇති තරම් කාර්යාංශය සතුව ඇතැයිද සභාපතිවරයා කීවේය පසුගිය වාරයේ කොරියානු භාෂා තරග විභාගය සඳහා විභාග ඉල්ලුම්පත්‍ර තිස්‌දහසක්‌ ගෙන්වා ගෙන තිබුණ ද ඉල්ලුම්පත්‍ර ලබාගත්තේ විසිතුන්දහසක්‌ පමණකැයි කී සභාපතිවරයා එලෙස විභාග ඉල්ලුම්පත් ගත් විසිතුන්දහසෙන් පන්දහසක්‌ දෙනා විභාගයට නොපැමිණි බවද සභාපතිවරයා පෙන්වා දුන්නේය
