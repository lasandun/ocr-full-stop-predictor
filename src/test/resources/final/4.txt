නායකත්වය ගැන රනිල් ගෙනා යෝජනාව සජිත් පිලෙන් ප්‍රතික්ෂේප කරයි. පියසේන දිසානායක පක්‍ෂ ව්‍යවස්ථාවට අනුකූලව මෙම වසර අවසානයේ නායකත්ව අර්බුදය විසදා ගැනීමට අවස්ථාව එළඹෙන තෙක් සියලු දෙනා එකමුතුව මැතිවරණ හා පක්‍ෂයේ ජයග්‍රහණය වෙනුවෙන් කටයුතු කිරීමට එක්වන ලෙස එක්සත් ජාතික පක්‍ෂ නායක රනිල් වික්‍රමසිංහ මහතා පක්‍ෂ ජ්‍යෙෂ්ඨයින් මාර්ගයෙන් නියෝජ්‍ය නායක සජිත් ප්‍රේමදාස මහතා වෙත ඊයේ වැනිදා ඉදිරිපත් කළ යෝජනාව සජිත් ප්‍රේමදාස මහතා ඇතුළු කණ්ඩායම ප්‍රතික්ෂේප කර ඇත. රනිල් වික්‍රමසිංහ මහතා පක්‍ෂ නායකත්වයෙන් ඉවත් විය යුතුය. යන දැඩි ස්ථාවරයේ සජිත් ප්‍රේමදාස මහතා ඇතුළු කණ්ඩායම සිටීම නිසා කිසිදු තීරණයකින් තොරව ජ්‍යෙෂ්ඨයින් සමග පාර්ලිමේන්තු සංකීර්ණයේදී ඊයේ වැනිදා පැවැති මෙම සාකච්ඡාව අවසන්ව තිබේ. නායක රනිල් වික්‍රමසිංහ මහතා එම ධුරයෙන් ඉවත්කර කරු ජයසූරිය මහතා නායකත්වයට පත් කළ යුතු බවට ප්‍රේමදාස මහතා විසින් පෙරේදා වැනිදා පාර්ලිමේන්තු මන්ත්‍රීවරුන් හමුවට ඉදිරිපත් කළ යෝජනාව පිළිබඳව එදින සවස පක්‍ෂ නායකත්වය හා ජ්‍යෙෂ්ඨයින් අතර දීර්ඝ සාකච්ඡාවක් පැවැත්විණි. පක්‍ෂ නායකත්වය සම්බන්ධව තීරණයක් ගත යුත්තේ කෘත්‍යාධිකාරී මණ්ඩලය සහ මන්ත්‍රී කණ්ඩායම ඒකාබද්ධව වසර අවසානයේ වන බැවින් එදිනට එම අභියෝගය තමන් භාර ගන්නා බවත් එතෙක් සියලු දෙනා එකමුතුව ක්‍රියා කළ යුතු යෑයි වික්‍රමසිංහ මහතා විසින් ඉදිරිපත් කර ඇති යෝජනාව සම්බන්ධව ඊයේ වැනිදා දීර්ඝ වශයෙන් සාකච්ඡා කොට ඇත. එම සාකච්ඡාවට පක්‍ෂයේ සභාපති ගාමිණී ජයවික්‍රම පෙරේරා තිස්ස අත්තනායක මලික් සමරවික්‍රම ජයලත් ජයවර්ධන කබීර් හෂීම් යන මහත්වරු ද නියෝජ්‍ය නායක කරු ජයසූරියද සහ සජිත් පිළ වෙනුවෙන් රෝසි සේනානායක තලතා අතුකෝරාළ යන මහත්ම මහත්මීහුද සහභාගි වී තිබේ. පක්‍ෂය ජයග්‍රහණය කරා ගෙන යැමට නම් සියලු දෙනා එකමුතුව ක්‍රියා කළ යුතු අවශ්‍යතාව ජ්‍යෙෂ්ඨ මන්ත්‍රීවරු මෙහිදී පෙන්වාදී ඇතත් එවැනි එකමුතු කමක් ඇති කිරීමට නම් නායකත්ව අර්බුදය වහා විසඳිය යුතු බව සජිත් ප්‍රේමදාස මහතාගේ පාර්ශ්වය ප්‍රකාශ කර ඇත. මේ අතර පෙරේදා වැනිදා පැවැති පාර්ලිමේන්තු මන්ත්‍රී කණ්ඩායමේ අභ්‍යන්තර සාකච්ඡාව පටිගත කොට රූපවාහිනි නාලිකාවක් ඔස්සේ ප්‍රචාරය කිරීම බරපතළ වරදක් බැවින් එය මෙහිදී දැඩි විවේචනයට ලක්කොට ඇත. 
නායකත්වය ගැන රනිල් ගෙනා යෝජනාව සජිත් පිලෙන් ප්‍රතික්ෂේප කරයි පියසේන දිසානායක පක්‍ෂ ව්‍යවස්ථාවට අනුකූලව මෙම වසර අවසානයේ නායකත්ව අර්බුදය විසදා ගැනීමට අවස්ථාව එළඹෙන තෙක් සියලු දෙනා එකමුතුව මැතිවරණ හා පක්‍ෂයේ ජයග්‍රහණය වෙනුවෙන් කටයුතු කිරීමට එක්වන ලෙස එක්සත් ජාතික පක්‍ෂ නායක රනිල් වික්‍රමසිංහ මහතා පක්‍ෂ ජ්‍යෙෂ්ඨයින් මාර්ගයෙන් නියෝජ්‍ය නායක සජිත් ප්‍රේමදාස මහතා වෙත ඊයේ වැනිදා ඉදිරිපත් කළ යෝජනාව සජිත් ප්‍රේමදාස මහතා ඇතුළු කණ්ඩායම ප්‍රතික්ෂේප කර ඇත රනිල් වික්‍රමසිංහ මහතා පක්‍ෂ නායකත්වයෙන් ඉවත් විය යුතුය යන දැඩි ස්ථාවරයේ සජිත් ප්‍රේමදාස මහතා ඇතුළු කණ්ඩායම සිටීම නිසා කිසිදු තීරණයකින් තොරව ජ්‍යෙෂ්ඨයින් සමග පාර්ලිමේන්තු සංකීර්ණයේදී ඊයේ වැනිදා පැවැති මෙම සාකච්ඡාව අවසන්ව තිබේ නායක රනිල් වික්‍රමසිංහ මහතා එම ධුරයෙන් ඉවත්කර කරු ජයසූරිය මහතා නායකත්වයට පත් කළ යුතු බවට ප්‍රේමදාස මහතා විසින් පෙරේදා වැනිදා පාර්ලිමේන්තු මන්ත්‍රීවරුන් හමුවට ඉදිරිපත් කළ යෝජනාව පිළිබඳව එදින සවස පක්‍ෂ නායකත්වය හා ජ්‍යෙෂ්ඨයින් අතර දීර්ඝ සාකච්ඡාවක් පැවැත්විණි පක්‍ෂ නායකත්වය සම්බන්ධව තීරණයක් ගත යුත්තේ කෘත්‍යාධිකාරී මණ්ඩලය සහ මන්ත්‍රී කණ්ඩායම ඒකාබද්ධව වසර අවසානයේ වන බැවින් එදිනට එම අභියෝගය තමන් භාර ගන්නා බවත් එතෙක් සියලු දෙනා එකමුතුව ක්‍රියා කළ යුතු යෑයි වික්‍රමසිංහ මහතා විසින් ඉදිරිපත් කර ඇති යෝජනාව සම්බන්ධව ඊයේ වැනිදා දීර්ඝ වශයෙන් සාකච්ඡා කොට ඇත එම සාකච්ඡාවට පක්‍ෂයේ සභාපති ගාමිණී ජයවික්‍රම පෙරේරා තිස්ස අත්තනායක මලික් සමරවික්‍රම ජයලත් ජයවර්ධන කබීර් හෂීම් යන මහත්වරු ද නියෝජ්‍ය නායක කරු ජයසූරියද සහ සජිත් පිළ වෙනුවෙන් රෝසි සේනානායක තලතා අතුකෝරාළ යන මහත්ම මහත්මීහුද සහභාගි වී තිබේ පක්‍ෂය ජයග්‍රහණය කරා ගෙන යැමට නම් සියලු දෙනා එකමුතුව ක්‍රියා කළ යුතු අවශ්‍යතාව ජ්‍යෙෂ්ඨ මන්ත්‍රීවරු මෙහිදී පෙන්වාදී ඇතත් එවැනි එකමුතු කමක් ඇති කිරීමට නම් නායකත්ව අර්බුදය වහා විසඳිය යුතු බව සජිත් ප්‍රේමදාස මහතාගේ පාර්ශ්වය ප්‍රකාශ කර ඇත මේ අතර පෙරේදා වැනිදා පැවැති පාර්ලිමේන්තු මන්ත්‍රී කණ්ඩායමේ අභ්‍යන්තර සාකච්ඡාව පටිගත කොට රූපවාහිනි නාලිකාවක් ඔස්සේ ප්‍රචාරය කිරීම බරපතළ වරදක් බැවින් එය මෙහිදී දැඩි විවේචනයට ලක්කොට ඇත 
