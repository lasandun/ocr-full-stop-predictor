ජනාධිපති අද බීජිං විශ්වවිද්‍යාලයේ ශ්‍රී ලංකා අධ්‍යයන කේන්ද්‍රය විවෘත කරයි. චමින්ද සිල්වා චීනයේ සිව්දින සංචාරයක නිරතව සිටින ජනාධිපති මහින්ද රාජපක්‍ෂ මහතා අද වැනිදා පෙරවරුවේ බීජිං විදේශ අධ්‍යයන විශ්වවිද්‍යාලයේ අභිනවයෙන් ඉදිකරන ලද ශ්‍රී ලංකා අධ්‍යයන කේන්ද්‍රය විවෘත කිරීමට නියමිතය. බීජිං විදේශ අධ්‍යයන විශ්වවිද්‍යාලය පිහිටුවා වසර ක් හා එහි ආසියානු අප්‍රිකානු පාසල යටතේ පිහිටුවා ඇති සිංහල භාෂා අධ්‍යයන ඒකකයට වසර ක් පිරීම නිමිත්තෙන් හෙට පැවැත්වෙන උත්සවයේ ප්‍රධාන ආරාධිතයා වන්නේ ජනාධිපති මහින්ද රාජපක්‍ෂ මහතා බව ජනාධිපති මාධ්‍ය අංශය පවසයි. බීජිං විදේශ අධ්‍යයන විශ්වවිද්‍යාලයේ ආසියානු අප්‍රිකානු පාසල යටතේ භාෂා ක් ඉගැන්වෙන අතර සිංහල භාෂාවද ඊට ඇතුළත්ය. චීන සිසු සිසුවියන් දෙනකු එහි සිංහල භාෂාව පිළිබඳ ප්‍රථම උපාධිය හදාරණ අතර තිදෙනක් ශාස්ත්‍රපති උපාධිය හදාරති. අලුතින් ආරම්භ වන ශ්‍රී ලංකා අධ්‍යයන කේන්ද්‍රය යටතේ සිංහල භාෂාව හා සංස්කෘතිය පිළිබඳ හැදැරීමටත් එහි ප්‍රගමනය සඳහා පර්යේෂණයන්හි නියෑළීමටත් චීන සිසු සිසුවියන්ට ඉඩකඩ සැලසෙනු ඇත. මෙම උත්සවය සඳහා විදේශ කටයුතු ඇමැති මහාචාර්ය ජී. එල්. පීරිස් උසස් අධ්‍යාපන ඇමැති එස්. බී. දිසානායක ජනාධිපති ලේකම් ලලිත් වීරතුංග පාර්ලිමේන්තු මන්ත්‍රී සජින් වාස් ගුණවර්ධන යන මහත්වරුද සහභාගි වෙති. 
