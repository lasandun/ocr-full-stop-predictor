නවලෝක අධිපති එච්. කේ. ධර්මදාස අභාවප්‍රාප්ත වේ. සමන් ගමගේ දෙස් විදෙස් ජනතාවගේ ගෞරවාදරයට පාත්‍රව සිටි කීර්තිමත් දේශීය ව්‍යාපාරිකයකු වූ නවලෝක සමූහ ව්‍යාපාරයේ අධිපති දේශමාන්‍ය එච්. කේ. ධර්මදාස මහතා ඊයේ දා පෙරවරුවේ අභාවප්‍රාප්ත විය අසනීප තත්ත්වයක් හේතුවෙන් ප්‍රතිකාර ලබමින් සිටියදී ඒ මහතා මෙසේ අභාවප්‍රාප්ත වූ අතර මියයන විට ධර්මදාස මහතා අනූ දෙවැනි වියේ පසුවිය මීට කලකට පෙර අභාවප්‍රාප්ත මිලින් ධර්මදාස මහත්මියගේ ස්වාමිපුරුෂයා වූ එච්. කේ. ධර්මදාස මහතා නවලෝක රෝහලේ උප සභාපති ජයන්ත ධර්මදාස නවලෝක සමූහ ව්‍යාපාරයේ කළමනාකාර අධ්‍යක්‍ෂ උපාලි ධර්මදාස මාලනී කරුණාරත්න රුක්මනී වෙල්ගම පුෂ්පා හෙට්ටිආරච්චි හා ප්‍රියානි විෙ සිංහ යන දූ දරුවන්ගේ පියාණන් වේ. මාතර සුල්තානාගොඩ ප්‍රදේශයේ උපත ලද ධර්මදාස මහතා තරුණ වියේදී කොළඹට පැමිණ පෑලියගොඩ ප්‍රදේශය කේන්ද්‍ර කරගනිමින් සිය ව්‍යාපාර කටයුතු අරඹා ස්වෝත්සාහයෙන් ඉදිරියට එමින් දෙස් විදෙස් කීර්තිධර ව්‍යාපාරික ජාලයක නිර්මාතෘවරයෙක් බවට පත්විය. ධෛර්යයමත්ව ජීවිතයට මුහුණ දෙමින් සාර්ථක ව්‍යාපාරිකයකු ලෙස උපයාගත් ධනය පරිත්‍යාග කරමින් සැබෑ බෞද්ධයකු ලෙස ජීවත්ව සිටි කාලය පුරා ඒ මහතා ආගමික වශයෙන් බුද්ධ ශාසනයේ උන්නතිය උදෙසාත් ජනතාවගේ යහපත උදෙසාත් ඉටුකළ සේවයද අති මහත්ය. ඒ මහතාගේ පූර්ණ ධන පරිත්‍යාගය ඇතිව මෙරට ඉදි කෙරුණු වෙහෙර විහාරස්ථාන කිහිපයක්ම වෙයි. සම්බුදු තෙමඟුල සැමරෙන සෑම වෙසක් පුන් පොහෝ දිනක්ම බැතියෙන් සිහි කරමින් වසරක් පාසා පෑලියගොඩ මංසන්ධියේ නවලෝක තොරණ ඉදි කිරීමටද ධර්මදාස මහතා කටයුතු කළේය. අභාවප්‍රාප්ත එච්. කේ. ධර්මදාස මහතාගේ දේහය මේ වන විට මහජන ගෞරවය සඳහා කොළඹ ඇලෙක්සැන්ඩ්‍රා පෙදෙසේ පිහිටි අංක දරන නිවසේ තැන්පත් කර ඇත. ලබන සෙනසුරාදා වැනිදා සවස ට බොරැල්ල කනත්තේදී ඒ මහතාගේ දේහය පිළිබඳ අවසන් කටයුතු සිදුකිරීමට නියමිතය. 
