'ගෝඨාභය' නම විකුණා ලක්‍ෂ 12 ක්‌ වංචා කළ විත්තිකාරියට ඇප මීගමුව සමූහ - විමල් කීර්ති zගෝඨාභය රාජපක්‍ෂZ නමැති පදනමක්‌ මගින් රාජ්‍ය අනුග්‍රහය ඇතිව පුද්ගලයින් රැකියා සඳහා ඉතාලි යවන බවට පවසා පුද්ගලයින් දෙදෙනකුගෙන් රුපියල් 12 ලක්‍ෂයක මුදලක්‌ වංචා කිරීමේ චෝදනා ලබා රිමාන්ඩ්භාරයේ පසුq වූ විදේශ රැකියා නියෝජිතවරියක්‌ රුපියල් 15,000 ක මුදල් ඇප සහ රුපියල් ලක්‍ෂ දෙකක ශරීර ඇප මත රිමාන්ඩ් භාරයෙන් මුදා හැරීමට මීගමුව ප්‍රධාන මහෙස්‌ත්‍රාත් ඒ. එම්. එන්. පී. අමරසිංහ මහතා නියෝග කළේය. ඇප නියම වූ සැකකාරිය වූයේ මීගමුව තිඹිරිගස්‌කට්‌ටුව හරිස්‌චන්ද්‍රපුරය පදිංචි මල්ලිකා නිර්මලී පොන්සේකා නමැත්තියකි. ඇය රිමාන්ඩ්ගතව සිටියදී මෙම නඩුවේ පැමිණිලිකරුවන් වූ ඩී. වින්සන් සහ ඩී. ශ්‍රී කුමාර් නමැති පැමිණිලිකරුවන්ට වංචා කළ මුදල් ඇයගේ නියෝජිතයන් විසින් ගෙවා ඇති බවත් එබැවින් ඇය සුදුසු ඇපකරයක්‌ මත මුදාහරින ලෙසටත් පැමිණිල්ල මෙහෙයවූ කොළඹ අපරාධ කොට්‌ඨාසය ඉල්ලා සිටියේය. විත්තිය වෙනුවෙන් නීතිඥ වෙනුක කුරේ සහ මේනකා කුරේ යන මහත් මහත්මීහු පෙනී සිටියහ.
